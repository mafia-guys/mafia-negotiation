> 🧠 ابزار تقسیم نقش‌ها و تایمر گرداننده: [God Assist](https://mafia-negotiation.netlify.app)

# 🎭 رول‌بوک سناریو مذاکره – بازی مافیا

## 👥 تعداد بازیکنان:
9 تا 14 نفر

---

## 🟥 تیم مافیا

### 🔹 رئیس مافیا
- رهبر تیم مافیا
- تصمیم نهایی شلیک با اوست
- استعلام برای کارآگاه: **منفی**

### 🔹 مذاکره‌کننده
- در صورت از دست دادن حداقل یک یار مافیا، می‌تواند یک بار با یک شهروند ساده یا زره‌پوش (بدون زره) مذاکره کند.
- در شب مذاکره، تیم مافیا شلیک نخواهد داشت.
- اگر مذاکره موفق باشد، فرد موردنظر به تیم مافیا می‌پیوندد.


### 🃏 جوکر
- هر شب می‌تواند قابلیت یک شهروند را برای روز بعد غیرفعال کند.
- جوکر نمی‌تواند دو شب متوالی یک فرد را غیرفعال کند.


### 🔹 مافیای ساده
- بدون نقش خاص
- در شب در تصمیم‌گیری شلیک شرکت می‌کند
---

## 🟦 تیم شهروندان

### 🔹 شهروند ساده
- بدون نقش شبانه

### 🔹 زره‌پوش
- در برابر اولین شلیک شب محافظت می‌شود
- اگر در روز رأی بیاورد، زره‌اش می‌افتد

### 🔹 پزشک
- هر شب می‌تواند یک نفر را نجات دهد (در صورت داشتن ۱۱ بازیکن یا بیشتر در دو بازی اول دو نفر)
- فقط **یک بار** در کل بازی می‌تواند خودش را نجات دهد

### 🔹 تک‌تیرانداز
- یک بار در طول بازی می‌تواند شلیک کند
- اگر به رئیس مافیا شلیک کند: کسی از بازی خارج نمی‌شود
- اگر به مافیای دیگر یا فرد مذاکره‌شده شلیک کند: آن فرد حذف می‌شود
- اگر به شهروند شلیک کند: خودش حذف می‌شود

### 🔹 کارآگاه
- هر شب می‌تواند استعلام یک نفر را بگیرد
- استعلام برای رئیس مافیا و شهروندان: **منفی**

### 🔹 خبرنگار
- از **شب پس از مذاکره** فعال می‌شود
- می‌تواند استعلام بگیرد که آیا فردی مذاکره‌شده است یا نه

---

### 🔹 کنستانتین
- یک‌بار در طول بازی و در شب، می‌تواند یکی از افراد حذف‌شده از بازی را به بازی بازگرداند.

---

## 🌙 ترتیب بیدار شدن نقش‌ها (شب)

1. تیم مافیا
2. کارآگاه
3. خبرنگار *(در صورت فعال بودن)*
4. تک‌تیرانداز *(در صورت استفاده)*
5. پزشک

---

## 📌 قوانین کلیدی

- مذاکره فقط در صورت زنده بودن مذاکره‌کننده و از دست دادن حداقل یک مافیا انجام می‌شود
- فقط با شهروند ساده یا زره‌پوشی که زره‌اش افتاده قابل مذاکره است
- در شب مذاکره، تیم مافیا شلیک ندارد
- خبرنگار فقط می‌تواند تشخیص دهد که فردی مذاکره شده است یا نه
- رأی‌گیری در روزها بر اساس رای مساوی یا اکثریت تعداد نفرات باقی‌مانده تنظیم می‌شود

---

## ✅ پیشنهاد ترکیب نقش‌ها بر اساس تعداد بازیکنان:

| تعداد بازیکن | تیم مافیا                        | تیم شهروندان                                                |
|--------------|----------------------------------|-------------------------------------------------------------|
| 7 نفر        | رئیس + 1 مافیای ساده            | پزشک، کارآگاه، 3 شهروند ساده                                |
| 8 نفر        | رئیس + مافیای ساده              | پزشک، کارآگاه، 4 شهروند ساده                                |
| 9 نفر        | رئیس + 2 مافیای ساده            | پزشک، کارآگاه، تک‌تیرانداز، زره‌پوش، 2 شهروند ساده          |
| 10 نفر       | رئیس + مذاکره‌گر + 1 مافیای ساده | پزشک، کارآگاه، خبرنگار، تک‌تیرانداز، زره‌پوش، 2 شهروند ساده |
| 11 نفر       | رئیس + مذاکره‌گر + 1 مافیای ساده | پزشک، کارآگاه، خبرنگار، تک‌تیرانداز، 4 شهروند ساده          |
| 12 نفر       | رئیس + مذاکره‌گر + 2 مافیای ساده | پزشک، کارآگاه، خبرنگار، تک‌تیرانداز، زره‌پوش، کنستانتین، 2 شهروند ساده |
| 13 نفر       | رئیس + مذاکره‌گر + 2 مافیای ساده | پزشک، کارآگاه، خبرنگار، تک‌تیرانداز، زره‌پوش، 4 شهروند ساده |
| 14 نفر       | رئیس + مذاکره‌گر + جوکر + 1 مافیای ساده | پزشک، کارآگاه، خبرنگار، تک‌تیرانداز، زره‌پوش، کنستانتین، 4 شهروند ساده |

---

## 📌 قوانین اخلاقی و رفتاری بازی

ما در این جمع کنار هم هستیم تا یک تجربه‌ی خوب، پرهیجان و دوستانه داشته باشیم.  
توصیه می‌کنیم در طول بازی با احترام، آرامش و لحن مثبت با یکدیگر صحبت کنیم.  
اگرچه هیجان بازی طبیعی است، اما لطفاً از صحبت‌هایی که ممکن است به دیگران بر بخورد (مانند شوخی‌های تند یا جملات ناراحت‌کننده) پرهیز کنیم.  
هدف ما لذت بردن از بازی و ساختن یک فضای سالم و صمیمی برای همه است 🌱

### ❌ ممنوعیت‌ها
- **توهین، تحقیر، ناسزا یا شوخی‌های توهین‌آمیز** ممنوع است و می‌تواند منجر به حذف از بازی شود.
- **قسم خوردن** (به هر شکل) در روند بازی ممنوع است. تحلیل و استدلال باید بر اساس رفتار و منطق باشد، نه تأکید با قسم.
- **اشاره‌ی مستقیم کارآگاه به استعلام شبانه** ممنوع است؛ کارآگاه باید صرفاً با تکیه بر رفتارها و منطق روز عمل کند.
- **تقلب آشکار** مانند باز کردن چشم در شب به عمد:
  - بار اول: حذف از همان بازی
  - بار دوم: حذف کامل از گروه بازی
